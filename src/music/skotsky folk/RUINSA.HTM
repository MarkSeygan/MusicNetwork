<html>
<head>
<title>Cailin Mo Ruin-sa</title>
</head>
<body bgcolor="#CCFFFF" background="ltblue.jpg"><font color="#000000">
<center><table cellpadding=10>
<tr>
<td>
<center><h2>Cailin Mo Ruin-sa</h2></center>
<b>
Cailin mo rùin-sa is leannan mo ghràidh<br>
Ainnir mo chridh-sa 's i cuspair mo dhàin<br>
Tha m'inntinn làn sòlais bhi tilleadh gun dàil<br>
Gu cailin mo rùin-sa is leannan mo gràidh.<p>

B'òg chuir mi eòlas air leannan mo ghràidh<br>
'S a rinn mise suas ri'sa ghleannan gu h-àrd<br>
A gnuis tha cho aoidheil, làn gean agus bàigh<br>
Is mise bhios cianail, mur faigh mi a làmh.<p>

Gur tric sinn le chéile gabhail cuairt feadh an àit'<br>
'S a falbh troimh na cluaintean gach bruachag is màgh<br>
Na h-eoin bheag le smudan a' seinn dhuinn an dàn<br>
'S toirt fàilte do'n mhaighdinn d'an d'thug mi mo ghràdh.<p>

Bha mise làn aoibhneis nuair fhuair mi cheud phòg<br>
Bho'n chaileig ghrinn uasail tha aighearach òg<br>
'S e mo mhiann is mo dhùrachd, cho fad 's bhios mi beò<br>
A bhi pòsd' ris a' ghruagaich tha suairc agus còir. 
</b>
</td>
</tr>
</table>
<noembed><BGSOUND SRC="ruinsa.mid"></noembed>
<EMBED SRC="ruinsa.mid" hidden="true" autostart="true">
</body>
</html>











































































































































































































